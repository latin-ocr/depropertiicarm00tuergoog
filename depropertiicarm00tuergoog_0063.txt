-54-

annua at accenso celebrare Palilia faeno,
qualia nunc curto lustra novantur equo. ¹)
Ad hanc sententiam adducor etiam eis, quae Paullus p. 178
exhibet: „October equus appellabatur qui in campo Martio
mense Octobri Marti immolabatur. . cuius cauda ut ex ea
sanguis iu focum destillaret, magna celeritate perferebatur
in regiam«. Quod autem ex Propertii oratione elucet, demum
posteriore aetate sanguinem equi Octobris Palilibus adhiberi
coeptum esse, num ex certo fonte hauserit, indicare non habeo.
Aptissima subiungit poeta Octobri equo Vestae sacra:
21. ,Vesta coronatis pauper gaudebat asellis, ²)
ducebant macrae vilia sacra boves“.
nam ut Idibus Octobribus equus mactatus coronabatur, ³) ita
Vestalibus aselli, pistorum iumenta, panibus, Vestae igni de-
bitis, redimiebantur. Sed cum praeter asellos boum faciat
mentionem, consentit cum Paulli ³) verbis, quae ad Varronem
per Verrium Flaccum redire videntur ,bos frugibus pariendis
est aptus‘.

Quae de Compitalibus4) poeta dicit, non ita comparata
sunt, ut ad certum auctorem referri possint. Sed boc non
praetereundum videtur, Propertium id agentem, ut tenuitatem
sacrorum exponat ideoque tantum singula eligat, a vera festi

—-—

1) cf. Ovid. Past. IV. 731:
i, pete virginea, populus, suffimen ab ara:
Vesta dabit: Vestae munere purus eris.
sanguis equi suffimen erit vitulique favilla.
2) cf. Ovid. Fast. VI. 311:
ecce coronatis panis dependet asellis,
et velant scabras florida serta molas.
³) cf. Paullus p. 220: Panibus redimibant caput equi immolati ldi-
bns Octobribus, in campo Martio quia id sacrificium fiebat ob frugum
eventum et equus potius quam bos immolabatur, quod hic bello, bos
frugibus pariendis est aptus
4) cf. Varro de l, l. Vl. 25: Oompitalla dies attributus Laribus Gom-

pitalibus ideo ubi viae competunt, tum in competis sacrificatur. Ἣ

 

